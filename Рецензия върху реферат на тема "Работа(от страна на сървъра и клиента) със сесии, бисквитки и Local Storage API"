Рецензия върху реферат на тема "Работа със сесии и cookies. Local Storage API"

Рефератът, и по-точно текущата му версия, е добре оформен и стилизиран. Има приятен за потребителя дизайн, както и изчистено представяне и поднасяне на информацията по темата. Включва анализ и разглеждане на един от компонентите по темата. Към днешна дата за останалите няма налична информация в реферата. Съдържа четири фрагмента програмен код, които ясно и точно представят това, за което иде реч. Тези фрагменти не са номерирани, озаглавени и съответно цитирани в списък от такива, както налагат изискванията. Не се намират фигури, снимки и други илюстративни материали, които биха дали на читателя едно по-добро и интуитивно разбиране на съдържанието на темата. Това най-вероятно се дължи на все още незадълбоченото разгръщане на цялата тема, което се предполага авторът да направи впоследствие. 
Използван е семантичен html. Информацията, която е дадена, се придържа стриктно към темата, няма елементи на свободни съчинения, които биха разводнили съдържанието. 
Един недостатък, който аз намирам за основен, като се има предвид и характера на това задание, е липсата на списък с използваните източници за написването на страницата(Използвана литература и като елемент в навигационния бар). 
Ще отбележим, че е спазена анонимността на реферата. 
Информацията е полезна, тъй като засяга работата на голям кръг хора и е достатъчно добре обяснена и за читател, който е любител, а не специалист. 
Като основна забележка отбелязвам, че към днешна дата колоните в гугъл-докс таблицата, които трябваше да се попълнят с адекватна и съотносима с реферата информация, не са попълнени. Би било полезно за едно по-добро ориентиране по темата. 
 
Като препоръка към автора за тестови въпроси предлагам да представи извадка от програмен код и верният отговор да е резултатът от нейното изпълнение. Интересна опция би било и въпрос, който да провокира дискусия върху употребата съответно на сесии и бисквитки. 

За целите на страницата препоръчвам и включването на няколко картинки, които да засилят интереса на читателя, имайки общо с отделните секции и същевременно вкарвайки елемент на забава. 
Не би било лошо в поднесената информация да има повече параграфи, списъци, които онагледяват определени елементи от работата със сесии и бисквитки. Хипервръзки, които се отварят в нов прозорец и водят до полезна и допълнителна информация, не са никак лоша идея. 

Относно информацията, която може да се ползва за попълване на реферата, хубаво е да се видят източниците, посочени в гугъл-докса в самото начало. Прочитането им с разбиране би било много полезно в случая. При разглеждането на бисквитките е добре да се вземе предвид бисквитки в PHP и бисквитки в JavaScript. Синтаксис, семантика, удобство при използването, за какво и как се използват. Разликата със сесиите е много важно да бъде отбелязана и примери по темата също биха помогнали. 
Що се отнася до Local Storage API, в източниците има много добре поднесена информация, разказва се за предимствата и недостатъците на Local Storage и разликата със сесиите. Описано е къде точно е достъпна информацията, която се съхранява съответно при Local Storage и Session Storage, дали на текущия отворен в браузъра прозорец, дали и на други, които са отворени със същия домейн. Дали при затваряне на браузъра и повторно отваряне тези данни ще бъдат изтрити, или ще ги пази, също и какъв може да е максималният размер наданните, които се прехвърлят и потребяват, при използване на едното и на другото, за бисквитките-4 KB, за Local Storage-от 2 MB до 10 MB и други подобни.  
Има описание с няколко примера за основните операции - set, get, delete, clear, read number, iterate keys и как да се добави слушател за такива събития - attach a Storage event listener. 

Може да се разгледа на следните места:
[1]https://www.w3schools.com/php/php_sessions.asp
[2]https://www.php.net/manual/en/function.setcookie.php
[3]https://www.w3schools.com/php/php_cookies.asp
[4]https://www.w3schools.com/js/js_cookies.asp
[5]http://tutorials.jenkov.com/html5/local-storage.html

Като елемент в реферата е добре да се обърне внимание на сигурността при използването и на трите. Да се дадат примери. Да се опише какви са практиките - и добрите, и лошите. Sessions vs. Cookies. Cookies vs. Local Storage. Хубаво е да се сложи раздел, който обяснява за това къде ще бъдат четени данните, които ще съхраняваме - при бисквитките главно от страна на сървъра(server-side), докато Local Storage само от страна на потребителя(client-side). Както и периода на валидност - бисквитките-до времето, което зададем да са, Local Storage-няма дата на изтичане, трябва да се изчисти кеша в браузъра. 
Може да се вмъкнат части от различни дискусии по темата, често срещани проблеми и това какво влекат със себе си, малко информация за JSON(JavaScript Object Notation) във връзка с управлението на потребителските данни. 
Препоръчвам преглеждането на информацията(не е твърде много като обем и е приятна за четене)на тези две места:
[6]https://medium.com/datadriveninvestor/cookies-vs-local-storage-2f3732c7d977
[7]https://www.quora.com/How-can-I-pass-_SESSION-variables-from-PHP-to-JavaScript-effectively-Im-using-a-JSON-file-to-store-all-the-users-but-how-can-I-take-personal-data
[8]https://stackoverflow.com/questions/3220660/local-storage-vs-cookies

Може да се разгледа накратко и темата за използването като цяло на това "съхраняване на данни" под всякаква форма, за какво се ползва, рекламирането с цел увеличаване на потребителския интерес и т.н. Темата е сравнително актуална и има дискусии по нея-от гледна точка на обикновения потребител и от гледна точка на създателя на даден сайт, както и собственика и останалите заинтересовани лица по веригата. Но това е само като допълнение и е донякъде "отвлечено" от същината на темата за реферата.

Да обобщим, рефератът в тази си версия е приличен, имайки предвид това, което е включено. Но е изключително малко като обем, липсва засягане и разгръщане на двете важни теми - cookies и Local Storage API, както и списък с източниците. 
Оценката, която поставям, е тази, защото въпреки твърде малкия обем, няма т.нар. празни приказки, а строго придържане към темата, както и примери. 
Би било добре в близкото бъдеще авторът да ги добави, следвайки досегашния стил на представяне, а и разширявайки обхвата и интерактивността на това, което се е заел да направи.

Дата:21.11.2020 г.


[1]https://www.w3schools.com/php/php_sessions.asp
[2]https://www.php.net/manual/en/function.setcookie.php
[3]https://www.w3schools.com/php/php_cookies.asp
[4]https://www.w3schools.com/js/js_cookies.asp
[5]http://tutorials.jenkov.com/html5/local-storage.html


[6]https://medium.com/datadriveninvestor/cookies-vs-local-storage-2f3732c7d977
[7]https://www.quora.com/How-can-I-pass-_SESSION-variables-from-PHP-to-JavaScript-effectively-Im-using-a-JSON-file-to-store-all-the-users-but-how-can-I-take-personal-data
[8]https://stackoverflow.com/questions/3220660/local-storage-vs-cookies

Cookies прехвърлят само string данни, прехвърлят и  JSON, и текст. 